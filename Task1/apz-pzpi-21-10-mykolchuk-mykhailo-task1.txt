1.1.	Бекґраунд

	У наш час, коли автомобілі стають все більш поширеним та важливим засобом пересування, забезпечення безпеки на дорогах стає пріоритетним завданням. Не всім одразу зрозуміло, які помилки вони допускають при водінні автомобіля, так само як і не всім очевидно як ці помилки можна виправити або не допустити. Водіям, особливо початківцям, хотілося б мати змогу передивлятись різного роду інформацію про те, як вдало пройшла поїздка та стежити за тим як  розвивається їх навик водіння. Розвиток технологій у галузі автомобільної безпеки відіграє ключову роль у покращенні цієї ситуації. У цьому контексті програмні системи, здатні аналізувати та оцінювати стиль водіння автомобіля, стають надзвичайно корисними.
	Така система здатна розраховувати коефіцієнт якості стилю водіння, надає користувачеві можливість отримати зворотний зв'язок свого стилю водіння. Вона може аналізувати різні аспекти керування, такі як швидкість, прискорення, гальмування, повороти та інші, і надавати користувачеві детальні дані про його поведінку на дорозі.

1.2.	Можливості для бізнесу	

	Така система може бути особливо корисною для водіїв, які прагнуть покращити свій стиль водіння з метою підвищення безпеки на дорогах, економії палива та зниження зносу автомобіля. Користувач може отримати рекомендації щодо покращення свого стилю водіння на основі аналізу даних, що надаються системою.
	Більше того, подібні системи можуть бути корисними для логістичних компаній та власників автопарків, які можуть використовувати дані про стиль водіння для оптимізації маршрутів, контролю за продуктивністю водіїв та зниження операційних витрат.
	З урахуванням зростання інтересу до екологічно чистих транспортних засобів такі системи також можуть бути корисні для оцінки екологічної ефективності водіння, що допоможе водіям і компаніям знизити негативний вплив на навколишнє середовище.
	Аналізуючи конкурентів та існуючи аналоги, слід виділити систему контролю водіїв Eco Driving. Це застосунок на базі Wialon, що дозволяє оцінити професіоналізм водія. Рішення дає оцінку рівня якості водіння, ґрунтуючись на штрафних балах, одержаних за певні порушення: перевищення швидкості, необґрунтоване прискорення та гальмування, прискорення при вході в поворот тощо. Порушення фіксують датчики, встановлені на транспортному засобі. Отримані дані допомагають дисциплінувати та навчати водіїв.
	Іншим відомим провідником такого роду послуг є Geotab – провідний світовий постачальник рішень для моніторингу та керування транспортними засобами. Geotab пропонують комплексні програмні та апаратні рішення, які дозволяють компаніям ефективно відстежувати свої транспортні ресурси, оптимізувати маршрути, покращувати безпеку та економити на експлуатаційних витратах. Geotab пропонує широкий спектр апаратних пристроїв, включаючи GPS-трекери та датчики, що встановлюються на транспортні засоби. Ці пристрої збирають дані про місцезнаходження, швидкість, прискорення, гальмування, обороти двигуна в реальному часі.

2.1.   Окреслення концепції

Програмна система націлена на те, щоб задовольняти потреби як індивідуальних водіїв, так і корпоративних клієнтів. Ми пропонуємо інструмент, який допомагає покращити безпеку на дорогах, знизити витрати на паливо та експлуатацію автомобілів, а також покращити ефективність роботи транспортних парків. Ми прагнемо до створення інноваційного продукту, який не лише задовольнятиме потреби клієнтів, але й привноситиме позитивні зміни в суспільстві, зробивши дороги безпечнішими.
	Користувач зможе стежити за показниками свого автомобіля в реальному часі за допомогою свого мобільного пристрою, переглядати результати попередніх поїздок та порівнювати їх, фіксуючи прогрес якості водіння. Він може переглядати такі параметри як коефіцієнт плавності оберту руля, плавності старту автомобіля, кількість часу роботи двигуна на надто великих або надто малих обертах, кількість часу в простої, плавність натискання газу та тормозу. На основі цих параметрів розраховується коефіцієнт якості водіння впродовж поїздки та якості водіння цього водія загалом.

2.2.   Основні особливості

	До основного функціоналу програмної системи для розрахунку  коефіцієнта  якості стилю водіння автомобіля є стеження за показниками роботи автомобіля в реальному часі та їх аналіз для відображення в зручному та зрозумілому для користувача вигляді. Основні функції включають в себе:
	МФ-1:  Збереження особистих параметрів користувача в особистому кабінеті - особистий кабінет може містити різні поля для збереження параметрів користувача, такі як ім’я, дата реєстрації, електронна пошта.
	МФ-2:  Створення, видалення, зміна автомобілів користувача.
	МФ-3:  Додавання, видалення, зміна IoT пристроїв до своїх автомобілів.
	МФ-3:  Перегляд даних, переданих з датчиків автомобілів прямо впродовж руху в реальному часі.
	МФ-4: Перегляд історії поїздок і їх результатів.
	МФ-5: Можливість вибору мови сторінки (англійська або українська).
	МФ-6: Можливість придбати додаткові послуги по аналізу результатів поїздок з рекомендаціями для водія.
	МФ-7: Можливість завжди звернутися до технічної підтримки в разі несправностей або для того щоб отримати зворотній зв’язок. 
	МФ-8: Розрахунок коефіцієнта якості водіння автомобіля впродовж поїздки, а також загального коефіцієнту якості водіння цього водія на основі аналізу даних поїздок.
	МФ-9: Відстеження прогресу стосовно якості водіння автомобіля.

3.1. Обсяг початкового випуску

	У першому випуску продукту основний функціонал буде виглядати наступним чином:
•	На Web частині сервісу буде представлений весь функціонал адміністратора.
•	Mobile частина являє собою застосунок для користувача (водія автомобіля або власника автомобілів, якщо користувачем є, наприклад, логістична компанія). 
•	IoT пристрій зчитує параметри автомобіля впродовж поїздки, робить первинну обробку та передає їх на сервер.
•	Основна обробка даних та взаємодія з базою даних відбуваються на стороні серверу. Сервер це центральна частина, до якої звертаються всі інші частини сервісу.
Більш детально для кожної частини: 
Web частина: 
1.	Авторизація адміністратора.
2.	Перегляд статистики системи.
3.	Стеження за навантаженням серверів, IoT пристроїв, діагностика інших частин системи в реальному часі.
4.	Адміністрування бази даних.
Mobile частина:
1.	Реєстрація та авторизація користувачів в системі.
2.	Створення, видалення, зміна автомобілів.
3.	Додавання, видалення, зміна IoT пристроїв до автомобілів.
4.	Перегляд історії результатів поїздок.
5.	Розрахунок коефіцієнта якості водіння автомобіля впродовж поїздки та загальний коефіцієнт якості водіння на основі параметрів поїздок.
	IoT пристрій зчитує параметри поїздки, робить первинну обробку та відправляє на сервер.
	Серверна частина містить основну логіку обробки даних від IoT пристроїв. Вона взаємодіє з Web, mobile та IoT частинами, відправляє та приймає дані від них.
	Система локалізована, тобто підтримає декілька мов (Англійську, Українську). Особисті дані користувача захищені сучасними стандартами захисту: авторизація відбувається за допомогою JWT токенів, паролі в базі даних зашифровані, з’єднання з сервером відбувається по протоколу HTTPS.

3.2. Обсяг наступних випусків

	У майбутніх версіях продукту планується включити в систему функціонал надання користувачам більше контролю над своїми даними. Вони повинні мати можливість контролювати дані, які система збирає про них, обирати які дані збирати, а які не збирати.
	Також планується розширення спектру даних, які система збирає і аналізує, впровадження рейтингової системи водіїв та інтеграція системи з іншими системами, які пов’язані з цією предметною областю.

4.3 Робоче середовище

	Система для розрахунку  коефіцієнта  якості стилю водіння автомобіля має свої вимоги щодо доступності, надійності, продуктивності та цілісності:
1)	Користувачі системи будуть розташовані в різних регіонах світу, отже треба щоб система була доступна в будь-який час доби.
2)	Система має бути масштабованою, бо ставить перед собою завдання обробки великої кількості неперервних потоків даних.
3)	Перебої в системі не бажані, але й не критичні. Від її роботи не залежить здоров’я людей, вона тільки формує рекомендації.
4)	Система повинна забезпечувати захист даних від несанкціонованого доступу, використання та розкриття, використовувати сучасні способи захисту даних. 
	В якості основних технологій розробки були обрані наступні технології:
1)	C# ASP.NET Core для Backend частини. Серверна частина є центральною в системі, з нею взаємодіють всі інші частини.
2)	Frontend буде побудований на Angular. Можуть бути використані сторонні бібліотеки, такі як jQuery та Bootstrap.
3)	Mobile частина буде реалізована на Kotlin, це найкраще рішення нативної розробки під Android.
4)	IoT частина являє собою Raspberry Pi одноплатний комп’ютер. На нього буде встановлено середовище виконання IL коду – CLR. Вихідний код буде написаний на C#.
	Дані зберігаються у СУБД MS SQL Server. Сервер взаємодіє з БД через ORM Entity Framework Core.

